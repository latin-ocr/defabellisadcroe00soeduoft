IX. De Iustini narratione.

Iustini in opere, quod ex primo opere Romano universas
orbis terrarum res tractante, quod scripsit Pompeius Trogus,
excerptum est, nonnulla de Croesi exitio dicta sunt. quae
quamquam per se nihil valent, tamen non praeteream, quod
hanc narrationem sequuntur verba, quibus, etsi a rebus
veris prorsus abhorreant, auctor demonstrare vult, quantus
amor Croeso apud omnes urbes Graecas fuerit.

Iust. I, 7: „Ibi fortuna prioris proelii perculsum iam
Croesi exercitum nullo negotio fundit. Croesus ipse capitur.
sed quanto bellum minoris periculi, tanto et mitior victoria
fuit. Croeso et vita et patrimonii partes et urbs Barene 1)
concessa sunt, in qua etsi non regiam vitam, proximam
tamen maiestati regiae degeret. haec clementia non minus
victori quam victo utilis fuit: quippe ex universa Graecia,
cognito quod illatum Croeso bellum esset, auxilia velut ad
commune exstinguendum incendium confluebant: tantus
Croesi amor apud omnes urbes erat: passurusque Cyrus
grave bellum Graeciae fuit, si quid in Croeso crudelius
consuluisset&

De huius narrationis fontibus quaerere inutile esse
puto, cum exiguae reliquiae Trogi in hoc Iustini excerpto
servatae certum fontis vestigium non praebeant.

X. De Polyaeni narratione.

Polyaenus in opere suo tres expugnationis Sardium
modos inter se differentes nobis descripsit.

Ι. Argumentum.
1.) VH, 6, 2 pertinere ad expugnationem urbis solius
praeter arcem apparet ex initio §3 Cyrus indutiis cum
Croeso factis copias abduxit a Sardibus. noctu autem subito

l) Hoc loco Iustinus consentit cum Ctesia.

