ab interitu servatum iri, et facultatem diripiendi restare,
si Sardenses nimis parvas opes conferrent. primum autem
suas opes acciperet. — quae consilia comprobavit Cyrus.

Etiam hac in parte Xenophon Herodotum secutus est
testem solum, quamquam magnae discrepantiae exstant a
narratione Herodotea. sed spectandum est Xenophontem
non historicorum, sed fabularum scriptorum more compo-
suisse opus. itaque hoc in libro, quo Cyrus celebratur,
multis locis narrationem Herodoteam commutavit ad maiorem
Cyri et Persarum laudem: Cyrus militibus Sardes tradere
non vult diripiendas3 attamen Chaldaei, non Persae spoliant
urbem, permagnae orationes directae a Xenophonte insertae
sunt, e quibus eluceant Cyri prudentia et clementia. prae-
terea a Croeso Herodoteo ad Cyrum Xenophonteum trans-
latum est meritum urbis servatae.

3) ξ 15--292 Hac in parte Xenophon narrat totum
Croesi cum oraculo Delphico commercium. statim quaestio
oritur, quae ratio intercedat inter Herodoti et Xenophontis
narrationes. Herodotus quidem hoc in Cyri et Croesi
colloquio exponit, quomodo crimina Croesi refutaverit
Pythia. totum Croesi cum oraculo Delphico commercium
ut tractaret tam copiose, Xenophon commotus esse videtur
his apud Herodotum (I, 90) verbis: Κροῖσος δέ οἱ ἐπαλιλλό-
γησε πᾶσαν τὴν ἑαυτοῦ διάνοιαν καὶ τῶν χρηστηρίων τὰς
ὑποκρίσιας καὶ μάλιστα τὰ ἀναθήματα καὶ ὡς ἐπαρθεὶς τῷ
μαντηίςι) ἐστρατεύσατο ἐπὶ Πέρσας. Herodoto, cum iam antea
(I, 46-56) has res accurate narravisset, nihil aliud necesse
fuit nisi haec commemorare3 sed Xenophonti oracula re-
ferenda erant, cum alio loco non invenirentur apud illum.

Iam vero inter auctores exstant magnae diversitates.
qua de causa singula oracula examinemus!

Ab utroque auctore proditae sunt tres Croesi interro-
gationes. prima pertinet apud utrumque ad eandem rem:
(lei Delphici veritas tentatur.

Ceterae autem inter se differunt: apud Her. I‚53
Croesus Pythiam interrogat, εἰ στρατεύηται ἐπὶ Πέρσας
Κροῖσος καὶ «εἴ τινα στρατὸν ἀνδρῶν προσθέοιτο φίλον; apud
Xenophontem autem deus interrogatur, quid facienti Croesov

