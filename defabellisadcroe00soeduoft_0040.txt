—32—

quam praebuerat non modo erga alios reges subactos, secl
etiam erga Croesum ipsum. — pro rogo igitur substituta
est vinculorum poena. iam quid spectant illa vincu1a1)
et illa liberatio ἱ) ut res aliqua inopinata explicaretur, qua
Cyrus adductus est, ut Croeso veniam et impunitatem
daret. videmus igitur consentire auctores cle Cyri animi
commutatione inopinata, sed variis fabellis eam explicare.
Ctesiae fabulam Persicam haustam non esse e commen-
tariis regiis, quibus se usum esse Ctesias dixit, sed e Per-
sarum fama nemo negabit.

V. De Xenophontis narratione 2).

Xenophontis expositionem perpaucis verbis tangit
Schubertus 3), cum illa posita sit in Herodoto solo quem
saepe commutaverit ex libidine auctor. sed ad nostram
quaestionem aliquid confert Xenophon, quod hoc loco res
ex libidine commutatas exigere possumus acl fontem.
inutile igitur non est hanc narrationem perscrutari.

Relationem Xenophontis perlegentes animadvertimus
neque fabulae Croesi in rogum impositi neque alius huius
modi poenae inveniri ullum vestigium. recte adnotat
Sehubertus hoc loco (p. 119): „Wenn Xenophon die Scheiter-
hausenszene streicht, so tut er dies nicht etvva nach dem
Vorgange irgend einer Quelle‚ wie man hat behaupten
wellen, sondern nur deshalb, weil sie mit seiner Charak-
teristik (les Cyrus sehr schwer in Einklang zu bringen
ist“. inde quod alia poenae ratio omnino non invenitur,
probari mihi videtur Xenophontem hac in re non secutum
esse ullum testem, sed ipsum commutavisse historiam, quam«.
ei praebuit Herodotus, quod cum sua Cyri imagine non
conveniebat.

1) Vinculorum mentio fit etiam ab Herodoto, sed alia atque hoc
loco ratione, cf. pag. 9.

2) Xenoph. Cyrop. Vll, 2.

3) cf. Schubert pag. 107 et 119.

