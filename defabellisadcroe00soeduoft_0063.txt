De ratione, quae intercedit inter Herodotum et
Xanthi Lydiaca.

Quamquam hac de quaestione persaepe tractatum est,
tamen etiam nunc haud inutile esse videtur de ea re
quaerere, praesertim cum viri quidam docti non semper
ea, quae opus est, prudentia in iudicio ferendo usi sint.

Xanthus Lydus, candaulis filius, floruit regnante Ar-
taxerxe, rege Persarum (465—425)¹). composuisse eum
quattuor libros, qui inscribuntur Λυὸιακά, Suidas (1.1.)
refert, quod fragmentis comprobatur. quibus in libris
narratum est de terra et populo Lydorum, de rebus a
Lydorum regibus gestis, maxime de fabulis et miraculis 2).

Primo loco paucis verbis tangenda est quaestio olim
saepe tractata, utrum reliquiae nomine Xanthi traditae
genuinae putandae sint necne. cuius modi dubitationes
excitatae sunt Athenai (XII, cap. 11; pag. 515D) loeo
notissimo, quo dieitur: . . . ὡς ἱστορεῖ Ξάνθος ὁ Λυὸὸς ἢ
ὁ τὰς εἰς αὐτὸν ἀναφερομένας ἱστορίας συγγεγραφώς — Διο-
νύσιος ὁ’ ὁ Σκυτοβραχίων, ὡς Ἀρτέμων φησὶν ὁ Κασσανδρεὺς

 

l) Quamquam apud Suidam inveniuntur haec verba: s. v. Ξάνθος;
Ξάνθος Κανδαύλου· Λυδὸς ἐκ Σάρδεων, ἱστορικός, γεγονὼς ἐπὶ τῆς
ἁλώσεως Σάρδεων. sed hoc de Xanthi aetate enuntiatum esse falsum
intellexit A. de Gutschmid (kl. Schriften, lV, 308) suspicatus Xanthum
rerum scriptorem a Suida commutatum esse cum Xanthe Samio, Aesopi
et Rhodopis domino, quem Amasi regnante (-526) floruisse putat Hero-
dotus (11,134‚135). vera Xanthi aetas cognoscitur cum ex aliis locis
(cf. Dionys. Hal. de Thuc. 5, pag. 82o; schol. in Eur. Androm. 10)
tum e Xanthi fragmento 3 (ap. Mueller. I p. 49), quo dicitur: ἐπὶ
Ἀρταξέρξου γενέσθαι μέγαν αὐχμόν . . . -

2) Argumentum singulorum librorum videtur recte restituisse Gut-
8chmid, kl. Schr. 1v, 312.

