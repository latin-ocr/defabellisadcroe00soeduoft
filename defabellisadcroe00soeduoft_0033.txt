„25—

quamquam eiusmodi narrationem, quam tradidit Bacchy-
lides, recipere vix potuit Herodotus. quae plane abhorruit
ab eius de Hyperboreis sententia ¹). equidem suspicor Hero-
dotum non novisse illam historiam, qua narratur Croesus
se ipsum comburere voluisse. sine dubio hanc praeposuisset
iuis, quae Cyro tribuunt grave illud facinus. nam Herodoti
narrationes plane discrepant a rebus veris: Herodotus ipse
depinxit alioquin longe aliam effigiem Cyri, qui magna
clementia utebatur in reges subactos& et in Croesum
ipsum ⁸). praeterea ignem dei instar adorabant Persae.
quas difficultates ctiam Herodotus intellexit. nam facinus
Cyri excusare studuit ratiocinatione satis contorta ⁴). ——
quibus ex rebus concludi posse puto Herodotum non novisse
Bacchylideam fabulam.

Restat, ut illos tres fontes, quos distinximus in Hero-
doti narratione et segregavimus, accuratius consideremus.

Vel ex his tribus narrationibus apparet, quantum in
fabellis valuerit persona Croesi. certe non erramus ponentes
multo maiorem, quam nos novimus fabularum copiam de
Croesi fortuna vulgatam fuisse. quid miramur! Croeso
potentiorem regem non cognoverunt Graeci sexto saeculo.
ingentes divitiae ab omnibus celebrabantur. pretiosae opes
a Croeso potissimum Apollini Delphico dedicatae permultum
conferebant ad summam apud Graecos laudem. hic rex
intra paucos dies delapsus erat a summo potentiae fastigio
ad servitutem tristissimam, victus a rege adhuc vix noto.
quae onmia maximam vim habuisse ad Graecorum et bar-
barorum animos commovendos consentaneum est, praesertim

 

l) cf. Her. IV 32: “Τπερβορέων δὲ πέρι ἀνθρώπων οὔτε τι Σκύθαι
λέγουσι οὔτε τινὲς ἄλλοι τῶν ταύτῃ οἰκημένων, εἰ μὴ ἄρα Ἰσσηδόνες.
ὡς δ’ ἐγὼ δοκέω, οὐδ’ οὗτοι λέγουσι οὐδέν, ἔλεγον γὰρ ἂν καὶ Σκύθαι,
ὡς περὶ τῶν μουνοφθάλμων λέγουσι. causam Herodoti dubitationum
comperimus ex cap. IV, 36: εἰ δέ εἰσι ὑπερβόρεοί τιι·ες·ἱὲινθρω.-τοι, εἰσὶ
καὶ ὑπερνότιοι ἄλλοι. γελῶ δὲ ὁρέων γῆς περιόδους γράψαντας πολλοὺς
ἤδη καὶ οὐδένα νοονεχόντως ἐξηγησάμενον.

2) cf. Busolt, 11², 504.

3) cf. Her. 1, 87 sq. aliosque locos.

4) cf. Her. 1, 8⁴5: ἐν νόῳ ἔχων . . ., quae verba attulimus pag. 9.

