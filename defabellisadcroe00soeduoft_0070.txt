-62-

qui tyranni Paeonum esse volebant, venerunt Sardes, cum
Dareus ibi versaretur, secum ducentes sororem. observantes
regem considentem in Sardium suburbio fecerunt haec:
miserunt sororem ad aquam urnam capite ferentem, equum
brachio ducentem, linum manibus nentem. quae cum Dareus
videret, miratus feminam advocari iussit. statim etiam
fratres adfuerunt, qui a Dareo interrogati, qui essent et
quid hoc sibi vellet, respondebant se esse Paeones et venisse,
ut se ipsos dederent regi. cui quaerenti dixerunt omnes
Paeonum mulieres esse tam industrias quam sororem. deinde
Dareus constituit Paeones e Thracia traducere in Asiam.

Nunc narrationes inter se comparemus. in re praecipue
utraque consentit: explicatur, quomodo illae gentes ex
Europa pervenerint in Asiam; et causa repetitur a femina
industria. alioquin autem narrationes inter se distant:
pro Alyatte invenimus apud Herodotum Dareum, pro Mysis
Paeones3 in Nicolai fabula Alyattes casu conspicit mulierem,
sed apud Herodotum omnia eveniunt consilio.

Alteram ab altera pendere apparet. quaeritur igitur,
utra sit prior. sine dubio Nicolai narratio est genuina,
quae intellegi potest sine ulla difficultate 1). in Herodoti
narratione inest aliquid obscuri: quid fratres bacin re
sibi velint, difficile est intellectu. quod oculi regis consilio
ad feminam convertuntur, id videtur esse fictum3 casus
praeferendus est. praeterea urbs Sardium optime quadrat
ad Alyattem, regem Lydorum, non ad Dareum. apud Hero-
dotum duae fabulae inter se commixtae sunt, qua re tota
narratio discors atque dissona est facta: 1) fratres cupidi-
tate dominandi commoti offerunt regi populum suum, ut
subiciat3 2) fabula mulieris industriae. —- quibus ex rebus
apparet narrationem de muliere industria translatam esse
ab Alyatte et Mysis ad Dareum et Paeones.

1) Heil quidem (1.1. pag. 33 adn. 1«) pro explorato habet hanc
Nicolai narrationem esse depromptam ex Herodoto. arbitratur enim
Dionysium Scytobrachionem haec ex Herodoto verba in Xanthi narra-
tionem inseruisse paucis mutatis et rebus et nominibus. haec opinio
confutatur cum iis, quae supra de genuino Xantho diximus, tum testi-
monio insequente.

