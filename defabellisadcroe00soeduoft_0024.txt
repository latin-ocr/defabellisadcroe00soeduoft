profertur sententia non Solonis veri, secl Herodoti ipsius ¹),
cuius aetate tales cogitationes pervulgatae erant Athenis.
quod elucet cum ex aliis locis Herodoteis 2), tum ex his
testimoniis: Aesch. Pers. 3623 Ag. 947, Soph. El. l46f5;
Aristoph. Plut. 87.

Praeterea e Solonis, cui haec verba attributa sunt,
persona colligi potest hoc colloquium fictum esse Athenis.

Denique, si narrationem ipsam contemplamur, eius
forma Attica aperte agnoscitur, maxime in longa illa Solonis
oratione (cap. 32); credas sophistam Atticum sle rebus
humanis fragilibus et caducis uberrime docentem te audire.
captiosa illa ratio: ἐς γὰρ ἑβὸομήκοντα ἔτεα οὖρον τῆς ζόης
ἀνθρώπῳ προτίθημι. οὗτοι ἐόντες ἐνιαυτοὶ ἑβδομήκοντα παρέ-
χονται ἡμέρας διηκοσίας καὶΥ πεντακισχιλίας καὶ δισμυρίας,
ἐμβολίμου μηνὸς μὴ γινομένου· , .. sophisticam originem
prae se ferre mihi videtur ³). maxime autem insequentibus
in verbis inveniuntur cogitationes recentis aetatis, quae
certe debentur sophistis: vir pauper laudatur, qui opes
suas secum portans veram felicitatem assequitur; sed
divites, quamquam opibus abundant, beata vita carent.
num tale colloquium traditum est a sacerdotibus Delphicis?
num illi celebraverunt Virum pauperem, qui sibi certe neque
aurum neque argentum dedicare posset, pretiosa illa donaria
Croesi, ditissimi regis, neglexerunt?

Omnes igitur cogitationes, quas hac in oratione trac-
tavit Herodotus, omnino non cadunt in Delphos, ut suspi-
catus est Schubertus. praeterea haec narratio nihil confert
ad Apollinis laudem celebrandam, qua, ut supra vidimus,
Delphicae narrationes carere non possunt. immo vero hoc
loco nobis occurrunt sententiae Herodoti Athenis viventis
et rationalismum, qui dicitur, sequentis 4).

Hanc de Solonis et Croesi colloquio narrationem ar-
tissime cohaerere cum illius in cap. Ι, 86 mentione iam

 

1) cf. Ed. Meyer‚·Forsch. II, 260.

2) cf. ΙΙΙ, 4ο; VII, 10, 5.

3) ef. Diels, N. Jahrb. f. d klass. Alt. 25, 13 sqq.

4, ef. Ed. Meyer, Forsch. II, 239 sq„ cf. etiam huius libelli p. 22 sqq.

