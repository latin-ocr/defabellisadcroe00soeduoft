„2—

tare noluit. armis ornatus rogum ante aedium portas
exstructum cum fideli uxore et plangentibus filiabus con-
scendit. manus ad caelum tollens exclamavit: deus omni-
potens, ubi est deorum clementia? turpiter eripiuntur
mulieres e tuta domo. quod antea odiosum fuit, nunc est
iucundum. dulce est mori. quibus dictis rogum incendere
Habrobatam rex iussit. filiae autem querentes manus ad
matrem tetenderunt. at cum vis perniciosae flammae per-
vadebat, tum Iupiter obscuras nubes caelitus mittens ignem
exstinxit. deinde Apollo Delius senem cum filiabus ad
Hyperboreos abduxit pietati gratiam referens, quod inter
omnes mortales dona maxima Delphos miserat.

Cur Bacchylides hanc fabulam Croesi ab Apolline e
rogo incenso erepti et ad Hyperboreos translati huic car-
mini Hieroni dedicato inseruit? Croesus et Hiero inter
se comparantur. tertium comparationis sunt pretiosa dona,
quae uterque Apollini Delphico miserat 1), quibus commotus
deus iis, qui illa donaverunt, gratiam et praesidium praebet.
qua de causa recte coniecisse Kenyonus et Blassius viden-
tur non magis propter victoriam Olympiae partam quam
propter dedicationem aureorum tripodum Delphicorum scrip·
tum esse carmen.

H. De fontibus.

Hac narratione sine ulla dubitatione demonstratur
ante Herodoti aetatem fabulam exstitisse, qua Croesum se
ipsum et suos necare voluisse narratum est. quae narratio
permultum valet ad gravem illam quaestionem recte sol-
vendam, qui fuerit exitus Croesi a Cyro victi3 vetustissimus
enim testium, qui quidem nobis servati sint, est Bacchylides.
iam priusquam Bacchylidis opus inventum erat, rerum
scriptores quidam nostri aevi propter illam vasis imaginem,
qnam infra tractabimus, dixerunt Croesum re vera se ipsum
combussisse afferentes nonnulla paria orientalium regum
exempla 2). sed alii viri docti vehementer negaverunt

 

1) De donariis cf. Blass, Bacchylides·3 (1904) praef. LIX sq.
2) cf. Duncker, Gesch. d. Altertums IV5 339 sq.; Koepp, Krosus-
auf dem Schciterhaufem hist. Ztschr. N. F. 38, 442.

