Conclusio.

Nunc ad finem libelli pervenimus. restat, ut omnia,
quae examinavimus, comprehendamus.

Postquam Croesus pugna victus est, Sardes a Persis
oppugnatae sunt. de urbis expugnatione exstant quattuor
narrationes apud Herodotum, Ctesiam‚ Polyaenum traditae,
quae omnes inter se discrepant. hoc unum consensu omnium
constare videtur urbem subito, fortasse noctu a Persis dolo
captam esse.

De Croesi fortuna variae narrationes memoriae proditae
sunt. primum apud Bacchylidem narratur Croesum se
ipsum sacrificare voluisse, sed Iovis imbri e flammis ereptum
esse. Apollinem eum transtulisse ad Hyperboreos. illam
narrationem Croesi se ipsum comburentis probat vasis
imago.

Deinde tota rogi narratio commutata est. Herodotus
et omnes auctores posteriores narrant a Cyro in rogum
impositum esse Croesum. attamen ille servatus est. re
aliqua inopinata, quam omnes fabellae traditae explicare
student — atque hac in re omnes inter se consentiunt ——
Cyri animus mutatus est, ut hostis vitae parceret.

Ex omnibus narrationibus optima colligentes haec sta-
tuamus, quae satis constare videntur: Croesus impeditus,
ne se ipsum rogo combureret, a Cyro veniam impetrans
in amicorum numerum receptus est.

