-12—

nullis oraculis, quibus mala facinora a Pythia probaban-
tur, apud Graecos diminuta esset, Delphi illam reparare
conati sunt, colligentes libro narrationes apologeticas, quae
paene semper discrepant a testium indigenarum narra-
tionibus. originis Delphicae signum certum est narrationis
finis apologeticus. qua de causa multae narrationes sub
nomine oraculi Delphici traditae, quae non praedicant dei
Delphici gloriam, refutandae sunt; nam oracula fingere
apud omnes valde usitatum artificium erat. has narra-
tiones Delphica-s fuisse ὑπομνήματα, quibus Herodotus usus
est, non librum omnibus patentem Oerius putat. num
Herodotus re vera solus hunc thesaurum expilaverit a
sacerdotibus electus, ut divulgaret eorum commenta, mihi
quidem esse dubium videtur, cum sacerdotum Delphicorum
maxime interfuisse putem quam plurimis dei miracula
narrare. — etiam Wilamowitzius1)‚ quamquain plura fonti
Delphico attribuens ab Oerio paucis locis redargutus est,
tamen naturam fontis optime descripsit his verbis: ,7 . . . eine
Exegeteniiberlieferung‚ der Atthis analog, ein Buch von
unschiitzbarem geschichtlichem und poetischem VVerte und
doch kein ediertes Bueh, ist hier vollkommen kenntlich“.

Deinde difficillima illa quaestio. quae hoc in libello
permultum valet, maxime in ea parte, quae scripta est de
Nicolai Damasceni narratione, accuratius tractanda est,
num Herodotus primo in libro, quo Lydias res narravit,
usus sit Xanthi Lydiacis. sed cum huius quaestionis trac-
tatio nimis digrediatur a proposito, eam differamus ad finem
totius dissertationis. hoc loco satis sit summam cognos—
cere: ponendum est Herodotum non usum esse Xantho.
fons igitur Lydius, unde hausit Herodotus, non sunt
Xanthi Lydiaca.

1) Narrationem de Sardium expugnatione prolatam
Herodotus debet fonti Lydio. quod certum esse mihi
videtur ea ex causa, quod hoc capite commemoratur
oraculum Telmessensium. qui sacerdotes urbis Caricae
Τελμησσός iam antiquissimis temporibus propter vaticinia

1) Wilaniowitz, Aristoteles und Athen Ι, 284.

